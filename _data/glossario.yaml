- term: "Issue"
  definition: "Una issue (altrimenti detta **tematica**) è un insieme di *proposte* alternative che vengono votate insieme. Ad una issue si applica un quorum di *ammissione* per verificare che sia un argomento che valga la pena di essere discusso, secondo i parametri della *policy* scelta dal promotore della prima iniziativa, il quale creandola apre la issue stessa."

- term: "Proposta"
  definition: "Una proposta è un testo all'interno del quale gli iniziatori esprimono la posizione che intendono portare al voto."

- term: "Policy"
  definition: "Una policy è l'insieme dei parametri che stabiliscono l'evoluzione di una issue. Una policy stabilisce quando una issue esce dalla fase di ammissione ed entra nella fase di discussione, stabilisce quale supporto debbano avere le proposte per trovarsi sulla scheda all'inizio della votazione, stabilisce i parametri necessari a determinare quando una proposta è ammissibile come vincitrice, e stabilisce le maggioranze richieste nel grafo di preferenza perché una proposta sia dichiarata vincitrice o meno. Stabilisce anche i tempi delle quattro fasi."

- term: "Maggioranza diretta"
  definition: "Questo è il parametro interno di LQFB denominato `direct_majority`. Viene usato per stabilire quando una proposta sconfigge lo status quo in un confronto diretto. Per sconfiggere lo status quo, è necessario che una frazione pari alla maggioranza diretta degli elettori preferisca questa proposta allo status quo: nella pratica, si traduce nell'avere una percentuale di voti positivi pari al valore del parametro. Le iniziative che non soddisfano questo criterio non sono selezionabili come vincitrici. ([Vedi *Principles*, §4.12.3, p. 103](./biblio.html))."

- term: "Maggioranza indiretta"
  definition: "Questo è il parametro interno di LQFB denominato `indirect_majority`. Viene usato per stabilire quando una proposta sconfigge lo status quo in un confronto *in*diretto. Un confronto indiretto è una catena di proposte legate da una relazione d'ordine, attraverso la quale la proposta sconfigge o meno lo status quo. Il valore di questo parametro indica la forza minima richiesta ad ognuno dei bordi di questo percorso. Andando a interferire con i coefficienti del metodo Schulze, usare una `indirect_majority` maggiore di 1/2 può causare risultati inaspettati e imprevedibili, trattando lo status quo in maniera preferenziale."

- term: "Metodo Schulze"
  definition: "Il metodo Schulze è il metodo utilizzato da liquid feedback per ordinare le proposte e stabilire la vincitrice. Una descrizione completa della sua implementazione in lqfb è in *Principles* §4.12.1 a partire da pagina 93; e la caratterizzazione teorica del metodo è nel paper di Markus Schulze, capitolo 2.

Il metodo Schulze è un metodo di Condorcet, e in quanto tale confronta a coppie le proposte per poi stabilire una relazione d'ordine fra di esse. Nel caso di paradosso di Condorcet, il metodo Schulze esclude tutte le proposte dominate, restringendosi all'insieme di Schwartz e sostituendo la sconfitta più debole con un pareggio, quindi iterando. (Un giorno avremo un'intera pagina che spiega per bene il funzionamento del metodo Schulze)"

- term: "Paradosso di Condorcet"
  definition: "Detto altrimenti *preferenza collettiva ciclica*, è una situazione in cui è impossibile stabilire un vincitore di Condorcet, cioè la proposta che batte tutte le altre in confronti a coppie. Ad esempio, se la maggioranza preferisce A a B, B a C, e C ad A, ci troviamo in tale situazione. Il metodo Schulze prevede un sistema per rompere un eventuale paradosso di Condorcet."

- term: "Status quo"
  definition: "Status quo è un'espressione derivata dal latino in statu quo ante (= “nella situazione precedente”) [it.wiki]. In liquid feedback, lo status quo viene inserito sotto forma di proposta fantasma, messa in astensione per tutti i votanti. Entra nel calcolo del metodo Schulze, e può godere di protezioni particolari (Vedi *Principles* §4.12.3)."

  
